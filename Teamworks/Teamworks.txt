?? Записах се за отборна работа, но не мога да участвам, какво да правя?

?? Какво представляват екипните проекти?
Към всеки курс в СофтУни се организират екипни проекти. Целта им е студентите да работят заедно по едно по-обемно задание, да разучат технологии, които не са били преподадени на лекции, и да защитят работата си пред комисия. Заданието за всеки екипен проект, както и точните критерии за оценка, се публикуват в страницата на курса.

?? Задължително ли е да участвам в екипните проекти?
Не. Ще ви бъде дадена възможност да посочите преди разпределянето на отборите дали искате или не искате да се включите. 
Преценете добре времето, с което разполагате, преди да вземете решение. Предвидени са санкции за хората, които заявят участие в екипната работа, но не са работили с колегите си. Наказанията са отнемане на точки от крайната оценка и евентуално забрана за участие в следващите екипни проекти до края на нивото. 
<скрийншот>

?? Как се разпределят отборите за екипните проекти?
Отборите се разпределят на база два критерия - формата на обучение и успехът от следването на студентите. 
Формират се отделни групи за присъствените и за онлайн студентите, т.е. един отбор може да е съставен или само от присъствени студенти, или само от онлайн студенти. Броят на членовете в отбор варира между 4-6, обикновено отборите, съставени от онлайн студенти са по-големи.
След това студентите се разпределят на групи съобразно успеха им от следването към момента, като един отбор се съставя от хора с различен успех. Целта е отборите да бъдат балансирани и да няма такива, съставени само от топ студенти.
След разпределянето на студентите на база тези два критерия, формирането на отбори става на случаен принцип.

?? Колко време имаме за работа по екипния проект?
Крайният срок за всяко задание се посочва в началото на курса. В общия случай, реалното време за работа, между сформирането на отборите и защитата, е около седмица, за някои курсове повече.

?? Как се оценяват съотборниците в екипния проект?
Малко след защитата на екипните проекти, ще получите известие в страницата на СофтУни, че оценяването е активно, отделно ще получите имейл със същото съдържание. Самото оценяване става с точки които се разпределят между всичките ви съотборници и параграф за коментар за съответния съотборник. 
<скрийншот>

?? Ако съм онлайн форма на обучение как мога да защитя екипния си проект?
Ако няма как да присъствате лично на защитите на екипните проекти, може да се защитите онлайн през Skype, няма никакви проблеми някой от отбора да присъства на място и да защитава екипния проект.

?? Колко човека трябва да защитават екипния проект?
Препоръчително е всички, които са работили, да присъстват на защитата с оглед на това, че  оценяващите питат всеки човек какво е правил по проекта, но може и само един човек да защитава проекта, ако това се налага.

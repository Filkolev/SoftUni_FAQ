?? Как се оформя крайната оценка за всеки курс?
Оценката се формира на база няколко компонента – практически изпит, предаване на домашни, оценяване на домашни на състуденти, присъствие на лекции (за студентите в присъствена форма на обучение), участие в екипни проекти (без студентите от ниво 0) и бонуси. 
Оценката зависи от общото представяне на студентите в курса, т.е. няма твърди критерии при какви резултати (общ брой точки от курса) какви оценки се поставят.
Има разлика в тежестта на всеки компонент за различните курсове, както и за студентите в двете форми на обучение – присъствено и онлайн.
За конкретната тежест на всеки компонент, разгледайте презентационните материали или видеата от въвеждащата лекция за конкретния курс – Въведение в курса.

?? Как се определя класирането за всеки курс?
Класирането се основава на броя точки на всички студенти, записали съответния курс. То не се отразява на шансовете ви да получите стипендия ако се борите за такава – ако покривате критериите, ще получите покана да кандидатствате за стипендия.

?? Какъв е форматът на изпита?
За всеки курс предварително се обявява форматът на изпита - колко задачи ще се решават, за колко време и как ще се оценяват.

?? Каква е трудността на изпитите? Какъв материал покриват?
Изпитите са върху изучавания материал по съответния курс. За да добиете представа за трудността на задачите, разгледайте темите, давани на предишни изпити в Judge системата: http://judge.softuni.bg/Contests <линк>.

?? Как да се подготвя за изпит?
Най-добрата подготовка е решаването на изпитни задачи от предишни изпити. За всеки курс, който не се провежда за пръв път, може да потърсите изпитните материали в страницата на курса – от менюто Обучения избирате Курсове и конкретният курс, който ви интересува. Ще се появят линкове към страниците на всички преминали курсове по дадения предмет. Материалите се добавят в секция Подготовка за изпит или Практически изпит.
<скрийншоти>
За изпитите, които се оценяват в автоматизираната система Judge, всички материали са достъпни от тук: http://judge.softuni.bg/Contests. Избирате съответния курс и изпит, като имате достъп до условията, авторските решения и самата система за проверка.

?? Какви материали мога да ползвам по време на изпит?
По време на изпит може да ползвате всякакви материали, които не представляват чужда помощ, т.е. може да ползвате:
•	Записки
•	Книги, учебници, справочници
•	Презентации от лекции
•	Видеа
•	Стари решения на задачи
•	Търсене в интернет, включително туториали, форуми (без да задавате въпроси в тях)
Забранено е да ползвате чужда помощ под каквато и да е форма, включително:
•	Разговори с колеги в залата, или с други хора по телефон/имейл/скайп/фейсбук и др.
•	Ползването на чат програми като скайп, ICQ, Pidgin, IRC, и т.н.
•	Ползването на програми за споделяне на файлове като Google Drive, Dropbox, торент клиенти и т.н.
•	Ползването на програми за отдалечен контрол като Team Viewer и др.
•	Писането по форуми и др.
По време на изпит ще трябва да изтеглите и инсталирате Sentinel клиентът, който следи дали на компютъра ви са активни програми, които не е позволено да ползвате. Програмата може да намерите като влезете в профила си.
<допълнение на обяснението + скрийшоти>.

?? Не разбирам условието на дадена задача. Какво да правя?
На всеки изпит има по няколко квестори. Освен да следят за спазването на дисциплината в залата, те могат да ви помагат ако има неясни моменти по условията на някои задачи. Ако имате проблем от такова естество, вдигнете ръка или отидете при някой квестор и помолете за разяснения по заданието. 
Квесторите не могат да ви помагат да решите задачата си или да отстраните проблем по програмата си, който не е технически.

?? Как се оценяват изпитите?
Основно има два вида оценяване и трети, който е комбинация от тях:
1) автоматизирано оценяване от системата Judge
От вас се иска да напишете програма, която при определени входни данни да върне определени изходни данни. Проверява се единствено вярност на решението, а не качество или оптималност.
2) ръчно оценяване - работата ви се оценява от човек на база предварително поставени критерии. Напр. в курса по Web Fundamentals.
3) комбинация от двете - програмата ви се тества за коректност от Judge системата, след което ръчно се оценява и качеството на кода ви, напр. в курса по ООП.

?? Не съм доволен от оценката си. Мога ли да я повиша?
Да, за всяко ниво е предвидена поправителна сесия, по време на която може да се явите на един или повече изпити с цел да повишите резултата си. 
Може също така да се явявате на изпити със следващи випуски, т.е. на всяка редовна или поправителна изпитна сесия.

?? С каква оценка изпитът се счита за взет?
Няма предварително поставен критерий, преценява се на база общото представяне на студентите от дадения курс. Като обща представа, поне за изпитите, които се проверяват автоматично, може да очаквате че 200 точки стигат, за да бъде изпитът признат като взет, а 100 точки по-скоро не стигат. 

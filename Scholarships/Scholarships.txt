?? Какво представлява стипендията?
Стипендията дава възможност за безплатно обучение за едно ниво. След края на нивото се прави ново класиране и се избират нови стипендианти по описаната по-долу схема.

?? Кой има право на стипендия?
Стипендии се дават на част от хората с топ резултати от обучението в университета. Предвид се взимат общите резултати от цялото ниво – оценките по всички предмети, които включват изпити, екипни проекти, предаване и оценяване на домашни работи и бонуси. Конкретен критерий кой ще бъде поканен да кандидатства за стипендия се определя след приключване на нивото.

?? Как се избират стипендиантите?
След като бъде обявен критерият за това кой може да кандидатства за стипендия (напр. всички студенти от дадено ниво, които имат средна оценка за нивото 5.75 и повече), се изпращат имейли с допълнителни инструкции. Понякога се налага подбор да бъде направен въз основа на мотивационни писма или лични интервюта с кандидатите.
За ниво 1 (т.е. след завършване на ниво 0), обикновено покани получават хората, изкарали максимален резултат на приемния изпит (500/500 точки).

?? Какви са предимствата при кандидатстване за стипендия?
Ако покривате поставените формални критерии за получаване на стипендия, ще бъдете поканени да кандидатствате за такава. 
При избора си на стипендианти, екипът на СофтУни дава предимство на хората, които се включват по-активно в учебния процес – активност във форума, участие като асистенти/лектори за по-ниските нива, участие като квестори на изпити, участие в комисии по оценка на екипни проекти, цялостно подпомагане на учебния процес, т.е. насърчава се инициативността.

?? Какви са задълженията на стипендиантите?
От стипендиантите се очаква да са хора, които се включват по-активно в учебния процес. По-конкретно:
•	Да имат топ резултати в изучаваните курсове и по изпитите.
•	Да се включват като асистенти в курсове, които са преминали успешно: средно 1-2 пъти седмично по 2 часа.
•	Да помагат като квестори при провеждане на изпити в СофтУни: средно 1 път месечно.
•	Да отговарят на въпроси във форума на СофтУни: средно по 1 час на ден или повече (след запознаване с правилата).
•	Да участват в комисии за оценяване на екипни проекти към курсовете в СофтУни: средно 1-2 пъти в месеца.
•	Да разполагат с достатъчно свободно време, за да участват във всички изброени дейности.
Допълнителни плюсове:
•	Желание за развитие като лектор за провеждане на семинари, обучения извън СофтУни, подготовки за изпити и други.
•	Желание за включване в други доброволни инициативи в СофтУни.
